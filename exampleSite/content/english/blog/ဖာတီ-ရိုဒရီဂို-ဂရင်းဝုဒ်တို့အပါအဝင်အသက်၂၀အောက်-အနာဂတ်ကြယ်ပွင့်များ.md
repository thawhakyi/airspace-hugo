+++
author = "7football"
bg_image = "/images/gettyimages-1156965705-2048x2048.jpg"
categories = []
date = 2020-10-17T17:30:00Z
description = ""
image = "/images/gettyimages-1198180251-612x612.jpg"
tags = []
title = "ဖာတီ ရိုဒရီဂို ဂရင်းဝုဒ်တို့အပါအဝင်အသက်၂၀အောက် အနာဂတ်ကြယ်ပွင့်များ"
type = "post"

+++
ဘောလုံးကမ္ဘာမှာ မျိုးဆက်တစ်ခုအနားယူခါနီးရင် နောက်မျိုးဆက်တွေကတော့ အဆက်မပြတ် ပေါ်ထွက်လာစမြဲပါပဲ။ လက်ရှိမှာလည်း ဟာလန်း ဆန်ချို အမ်ဘာပေ အာနိုး တို့လို ၂၀ ကျော်လူငယ်လေးတွေက ဘောလုံးကမ္ဘာကို စတင်ကိုင်လှုပ်နေပြီ ဖြစ်သလို သူတို့နောက်မှာလည်း အသက်၂၀အောက် လူငယ်ကြယ်ပွင့်မျိုးဆက်တွေဖြစ်တဲ့ ဖာတီ ရိုဒရီဂို ဂရင်းဝုဒ်တို့လို ကစားသမားကောင်းလေးတွေ ရှိနေပါတယ်။

အယ်ဖွန်ဆိုဒေးဗီး (ဘိုင်ယန်မြူးနစ်)

အသက် ၁၉နှစ်သာ ရှိသေးတဲ့ ဒေးဗီးဟာ တောင်ပံကစားသမားအဖြစ်ကနေ ဘယ်နောက်ခံလူနေရာကို ပြောင်းလဲကစားခဲ့သူပါ။ ဒါဟာလည်း သူ့အတွက် မှန်ကန်တဲ့ လုပ်ရပ်ဖြစ်ခဲ့ပြီး ခြေစွမ်းကို ပိုမိုတိုးတက်လာစေခဲ့ပါတယ်။ ကနေဒါလက်ရွေးစင် ဒေးဗီးဟာ ပြီးခဲ့တဲ့ရာသီက ဘိုင်ယန်မြူးနစ်အတွက် ၄၃ပွဲအထိ ပါဝင်ကစားပေးခဲ့ပြီး ချန်ပီယံလိဂ်အပါအဝင် ဆုဖလားတွေ သိမ်းပိုက်ခဲ့ရာမှာ အဓိကနေရာကပါဝင်ထားခဲ့ပါတယ်။

ဆာဂျီယိုဒက် ( ဘာစီလိုနာ)

အေဂျက်အတွက် ၃၉ပွဲကစားပေးအပြီးမှာပဲ ဥရောပထိပ်သီးကလပ်တွေမျက်စိကျခြင်းခံခဲ့ရတဲ့ အသက် ၁၉နှစ်အရွယ် ဒက်ဟာ ဘာစီလိုနာကို ရောက်ရှိလာခဲ့ပြီး ဖြစ်ပါတယ်။ အမေရိကန်လက်ရွေးစင်ကစားသမားလည်းဖြစ်တဲ့ ညာနောက်ခံလူ ဒက်ဟာ နည်းစနစ်ပိုင်းကောင်းသလို တိုက်စစ်လိုက်ပါမှုအားလည်း အတော်လေးကောင်းသူ ဖြစ်ပါတယ်။ ဘာစီလိုနာမှာ ဒန်နီအဲဗက်ခြေရာနင်းနိုင်ဖို့ ထင်ကြေးပေးခံထားရပါတယ်။

ရိုဒီရို (ရီးရဲလ်မက်ဒရစ်)

ရိုဒီရီဂိုဟာ ပြီးခဲ့တဲ့ရာသီက ရီးရဲလ်မက်ဒရစ်အတွက် ၂၉ပွဲအထိ ကစားခွင့်ရခဲ့ပါတယ်။ အသက် ၁၉နှစ်သာ ရှိသေးတဲ့ အရည်အသွေးမြင့် တောင်ပံကြယ်ပွင့် ရိုဒရီဂိုဟာ ဘရာဇီးလက်ရွေးစင်အသင်းအတွက်လည်း ပထမဆုံးအကြိမ် ကစားခွင့်ရခဲ့ပြီး ဖြစ်ပါတယ်။ ရိုဒရီဂိုဟာ ဒီရာသီမှာလည်း ဇီဒန်းရဲ့ planတွေမှာ ပါဝင်ဆဲဖြစ်ပြီး လေးပွဲမှာ နှစ်ပွဲကစားခွင့်ရထားပါတယ်။

ကူဘို (ရီးရဲလ်မက်ဒရစ်)

ဗီလာရီးရဲလ်မှာ အငှားသွားရောက်ကစားနေတဲ့ အသက် ၁၉နှစ်အရွယ် ဂျပန်လက်ရွေးစင်ကြယ်ပွင့် ကူဘိုဟာ ပြီးခဲ့တဲ့ရာသီက မာယော့ကာအသင်းနဲ့အတူ အရည်အသွေးကောင်းတွေ ထုတ်ဖော်ပြသနိုင်ခဲ့ပါတယ်။ ဒီရာသီမှာတော့ ကစားခွင့် သိပ်မရရှိသေးပေမယ့် ကူဘိုရဲ့ ခြေစွမ်းအရ တောက်ပလာဦးမှာ သေချာသလောက်ပါပဲ။

Kan-in Lee (ဗလင်စီယာ)

တောင်ကိုရီးယားကွင်းလယ်ကြယ်ပွင့် Kan-in ဟာ U-20 ကမ္ဘာ့ဖလားမှာ ပြိုင်ပွဲတလျောက် အကောင်းဆုံးကစားသမားဆု ရရှိထားသူဖြစ်ပါတယ်။ အဲတုန်းက ခြေစွမ်းကိုသာ တိုးတက်အောင်ဆက်လက်ထိန်းသိမ်းနိုင်ခဲ့ရင် ဗလင်စီယာအတွက် အကျိုးရှိစေမှာသေချာပြီး ဒီရာသီမှာလည်း အသင်းရဲ့ အဓိကကွင်းလယ်လူ ဖြစ်လာဖို့ရှိပါတယ်။

ဂရင်းဝုဒ် ( မန်ယူနိုက်တက်)

အိုးထရတ်ဖို့ဒ်က ထုတ်လုပ်လိုက်တဲ့ အဂ်လန်ကြယ်ပွင့်ဟာ ရှေ့တန်းမှာ နေရာစုံအားထားရသူဖြစ်ပြီး သူ့ရဲ့ ဘယ်ခြေကန်ချက်တွေကြောင့် ဗန်ပါစီလက်သစ်အဖြစ် သတ်မှတ်ခေါ်ဆိုနေကြပါတယ်။ အသက် ၁၉နှစ်သာရှိသေးတဲ့ ဂရင်းဝုဒ်ဟာ အဂ်လန်လက်​ရွေးစင်အသင်းမှာလည်း ရွေးချယ်ခံထားရသူ ဖြစ်ပါတယ်။

အဲရစ်ဂါစီယာ (မန်စီးတီး)

လာမာစီယာထုတ်ကုန် ဂါစီယာဟာ ပြီးခဲ့တဲ့ရာသီက ဂွာဒီယိုလာလက်အောက်မှာ ပွဲ ၂၀ကစားခွင့်ရခဲ့ပါတယ်။ ဂါစီယာဟာ စပိန်နည်းပြအင်းနရစ်ရဲ့ ရွေးချယ်ခြင်းလည်း ခံထားရပြီး စပိန်ရဲ့ အနာဂတ်နောက်ခံတံတိုင်းအဖြစ် ထင်ကြေးပေးထားကြပါတယ်။

ဆာကာ ( အာဆင်နယ်)

အာဆင်နယ်အကယ်ဒမီထွက် ဆာကာဟာ မိုက်ကယ်အာတီတာလက်အောက်မှာ သိသိသာသာတိုးတက်လာပြီး နေရာစုံမှာ ခြေစွမ်းပြကစားနိုင်သူလည်း ဖြစ်ပါတယ်။ အဂ်လန်လက်ရွေးစင်အသင်းမှာလည်း ရွေးချယ်ခံထားရပြီး အာဆင်နယ်နဲ့ အဂ်လန်အတွက် အားကိုးရမယ့် ကြယ်ပွင််တစ်ဦးဖြစ်ပါတယ်။

ရေနီယာဂျေးဇူး ( ရီးရဲလ်မက်ဒရစ်)

ဘရာဇီး U-23 လက်ရွေးစင် ရေနီယာဟာ ဒေါ့မွန်မှာ ၂နှစ်အငှားနဲ့ လာရောက်ကစားနေသူ ဖြစ်ပါတယ်။ ဖလာမင်ဂိုမှာ ပွဲများများကစားခွင့်မရခဲ့ပေမယ့် ခြေစွမ်းခြေစရှိသူမို့ ရီးရဲလ်မက်ဒရစ်က ယူရိုသန်း ၃၀အထိ အသုံးပြုကာ ခေါ်ယူခဲ့တာ ဖြစ်ပါတယ်။ လူငယ်တွေ တိုးတက်ရာ ဒေါ့မွန်မှာတော့ ရေနီယာအနေနဲ့ ခြေစွမ်းပိုမိုတိုးတက်လာဖို့ ရှိပြီး ဘရာဇီးနဲ့ ရီးရဲလ်မက်ဒရစ်အတွက် အားကိုးရနိုင်တဲ့ ကြယ်ပွင််တစ်ဦး ဖြစ်ပါတယ်။

ဖာတီ ( ဘာစီလိုနာ)

လာမာစီယာထုတ်ကုန် ဖာတီဟာ မက်ဆီမရှိတော့မယ့် ဘာစီလိုနာအတွက် ကြီးမားတဲ့ မျှော်လင့်ချက်ပါပဲ။ အသက် ၁၇နှစ်သာ ရှိသေးပေမယ့် စပိန်လက်ရွေးစင်အသင်းမှာ ရွေးချယ်ခံထားရပါတယ်။ ဖာတီဟာ ချန်ပီယံလိဂ် ဘာစီလိုနာနဲ့ စပိန်လက်ရွေးစင်အသင်း သမိုင်းတလျောက်တို့မှာ အသက်အငယ်ဆုံးဂိုးသွင်းသူအဖြစ်လည်း စံချိန်ကောင်းတွေ ပိုင်ဆိုင်ထားပါတယ်။

ရေနာ (ဒေါ့မွန်)

အမေရိကန်ဂန္တဝင်ကစားသမားကြီး ကလောက်ဒီယိုရေနာရဲ့ သားဖြစ်သူ ဂျီယိုဗန်နီရေနာကလည်း ဖခင်ခြေရာနင်းနိုင်ဖို့ အလားအလာကောင်းသူ ဖြစ်ပါတယ်။ ရေနာဟာ ဒီရာသီဒေါ့မွန်အတွက် ၅ပွဲကစားအပြီးမှာ ၂ဂိုးသွင်း ဂိုးဖန်တီးမှု ၅ကြိမ်အထိ ပြုလုပ်ထားပါတယ်။

ပက်ဒရီ ( ဘာစီလိုနာ)

အသက် ၁၇နှစ်သာ ရှိသေးတဲ့ ပက်ဒရီဟာ ရော်နယ်ကိားမန်းရဲ့ လူစာရင်းမှာ ရွေးချယ်ခံထားရပါတယ်။ ပါရမီမြင့်တဲ့ ကွင်းလယ်ကြယ်ပွင့်တစ်ဦးဖြစ်ပြီး စပိန်ရဲ့အနာဂတ်အဖြစ် သတ်မှတ်ထားကြပါတယ်။

ဘင်လင်ဟမ် ( ဒေါ့မွန်)

ဘာမင်ဂမ်က မွေးဖွားပေးလိုက်တဲ့ ဘယ်လင်ဟမ်ဟာ ဘာမင်ဂမ်ရဲ့ အသက်အငယ်ဆုံးပွဲထွက်ခွင့်ရသူ အသက်အငယ်ဆုံးဂိုးသွင်းသူအဖြစ် မှတ်တမ်းဝင်ထားသလို လာမင်ဂမ်က သူတို့ရဲ့ ကြယ်ပွင့်အတွက် ဂုဏ်ပြုသောအားဖြင့် ဘယ်လင်ဟမ်ရဲ့ ကျောနံပါတ်ကို အနားပေးခဲ့ပါတယ်။ ဒေါ့မွန်ဟာ အသက် ၁၇နှစ်အရွယ် ဘယ်လင်ဟမ်ကို ယူရို ၂၃သန်းအထိ ပေးချေခေါ်ယူခဲ့တာ ဖြစ်ပါတယ်။ ဘယ်လင်ဟမ်ဟာ ဒီရာသီမှာ ငါးပွဲကစားခွင့်ရထားပြီး တစ်ဂိုးသွင်းယူပေးထားခဲ့ပါတယ်။